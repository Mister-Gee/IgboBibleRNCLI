1 Ma Naomi nwere otù onye di-ya mara, búdike nʹàkù, sitere nʹab͕uru Elimelek, aha-ya bu Boaz.
2 Rut, búnwayi Moab, we si Naomi, Biko, ka mʹje nʹubi, chikọta ihe nʹetiti oko ọka nʹazu onye mʹgāhuta amara nʹiru ya.Ọ si ya, Je, nwam.
3 O we je, ba nʹubi, chikọta ihe nʹubi ahu nʹazu ndi nēbì ọka: o we dabara ya ibà nʹòkè ubi Boaz nwere, onye sitere nʹab͕uru Elimelek.
4 Ma, le, Boaz siri na Bet-lehem bia, si ndi nēbì ọka, Jehova nọyere unu.Ha we si ya, Jehova gọzie gi.
5 Boaz we si nwa-okorọbia-ya nke edoro ya onye-isi ndi nēbì ọka, Ònye nwe nwa-ab͕ọghọ a? 
6 Nwa-okorọbia ahu nke edoro onye-isi ndi nēbì ọka we za, si, Nwa-ab͕ọghọ Moab ka ọ bu, nke soro Naomi si nʹala-ọhia Moab lata: 
7 ọ si, Biko, ka mʹchikọta ihe, kpokọta kwa ihe nʹetiti ùkwù-ọka nʹazu ndi nēbì ọka: o we bia, guzogide site na mb͕e ututu we rue ub͕u a, ma ub͕u a ọ nānọdu nʹulo nwa mb͕e.
8 Boaz we si Rut, ì nughi, nwam? Ejela ichikọta nʹubi ọzọ, esi-kwa-la nʹebe a gabiga, ma otúa ka i gārapara nʹaru umu-ab͕ọghọm.
9 Ka anya-gi abua di nʹubi ebe ha nebì ọka, i gējeso kwa ha nʹazu: ènyeghm umu-okorọbia iwu ka ha ghara imetu gi aka? ma mb͕e akpiri kpọrọ gi nku, je nʹite miri, ṅua ufọdu nime miri nke umu-okorọbia nēseta.
10 Rut we da kpue iru-ya nʹala, kpọ isi ala, si ya, Gini mere mʹhutaworo amara nʹiru gi, i we matam, ebe mu onwem bu ọbìa? 
11 Boaz we za, si ya, Egosiwom nke-ọma ihe nile i meworo nne di-gi site na mb͕e ọnwu di-gi: na i rapuwo kwa nna-gi na nne-gi, na ala amuru gi, i we biakute otù ndi nke i nāmaghi na mb͕e gara aga.
12 Jehova kwughachi gi ọlu-gi, ka ugwọ-ọlu-gi zù kwa ezù site nʹaka Jehova, búChineke Israel, Onye i biaworo ib͕abà nʹokpuru nkù-Ya.
13 Ọ si, Ka mʹhuta amara nʹiru gi, onye-nwem; nʹihi na i kasiwom obi, na nʹihi na i gwawo nwayi nējere gi ozi okwu nābà ya nʹobi, ma mu onwem adighi ka otù nime ndinyom nējere gi ozi.
14 Boaz we si ya na mb͕e iri ihe, Biarue nso ebe a, rie ufọdu nime nri, su kwa iberibe achicha gi nime manya-vine b͕ara uka.O we nọdu nʹakuku ndi nēbì ọka: Boaz we nye ya ọka aṅara nʹọku, ọ ta, afọ we ju ya, o we tafọ.
15 O we bilie ichikọta ọka, Boaz we nye umu-okorọbia-ya iwu, si, Ọbuná nʹetiti ùkwù-ọka ka ọ gāchikọta, ma unu emela ka ihere me ya: 
16 Ọzọ kwa, nʹezie dọputaranu ya ufọdu nime ùkwù-ọka, rapu ya, ka o we chikọta ya, unu aba-kwa-rala ya nba.
17 O we nāchikọta nʹubi ahu rue anyasi; o we ticha nke ọ chikọtara, ọ ra ka otù ephah ọka barley.
18 O bulie ya, ba nʹobodo: nne di-ya we hu ihe ọ chikọtara: o weputa nye ya ihe o rifọrọ mb͕e afọ juru ya-ri.
19 Nne di-ya we si ya, òle ebe i chikọtaworo ọka ta? ọ̀bu kwa ole ebe i luru ọlu? ka onye nāmata gi buru onye agọziri agọzi.O we gosi nne di-ya onye ọ luru ọlu nʹubi-ya, si, Aha nwoke ahu onye mʹluru ọlu nʹubi-ya ta bu Boaz.
20 Naomi we si nwunye nwa-ya, Onye agọziri agọzi diri Jehova, ka ọ bu, Onye nārapughi ebere Ọ nēmere ndi di ndu na ndi nwuru anwu.Naomi we si ya, Onye-aru-ayi ka nwoke ahu bu, otù onye nime ndi-nb͕aputa-ayi ka ọ bu.
21 Rut, búnwayi Moab, we si, Ihe ọzọ ọ sirim bu, Nʹaru umu-okorọbia mʹnwere ka i gārapara, rue mb͕e ha bìsiri ọkam nile.
22 Naomi we si Rut, búnwunye nwa-ya, Ọ di nma, nwam, ka i soro umu-ab͕ọghọ-ya pua, ka ha ghara kwa izute gi nʹubi ọzọ.
23 O we rapara nʹaru umu-ab͕ọghọ Boaz ichikọta rue ọgwugwu obìbì ọka barley na obìbì ọka wheat; ọ we biri nʹulo nne di-ya.
