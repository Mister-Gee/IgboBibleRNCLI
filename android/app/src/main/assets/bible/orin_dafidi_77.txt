 Ìtùnú ní Àkókò Ìpọ́njú  1 EMI fi ohùn mi kigbe si Ọlọrun, ani si Ọlọrun ni mo fi ohùn mi kepè; o si fi eti si mi. 
2 Li ọjọipọnju mi emi ṣe afẹri Ọlọrun: ọwọ mi nnà li oru, kò si rẹ̀ silẹ: ọkàn mi kọ̀ ati tù ninu. 
3 Emi ranti Ọlọrun, emi kẹdun: emi ṣe aroye, ẹmi mi si rẹ̀wẹsi. 
4 Iwọ kò fẹ ki emi ki o fi oju ba orun:ẹnu yọ mi tobẹ̃ ti emi kò le sọ̀rọ. 
5 Emi ti nrò ọjọ atijọ, ọdun igbani. 
6 Mo ranti orin mi li oru: emi mba aiya mi sọ̀rọ: ọkàn mi si nṣe awari jọjọ. 
7 Oluwa yio ha ṣa ni tì lailai? kì o si ṣe oju rere mọ́? 
8 Anu rẹ̀ ha lọ lailai? ileri rẹ̀ ha yẹ̀ titi lai? 
9 Ọlọrun ha gbagbe lati ṣe oju rere? ninu ibinu rẹ̀ o ha sé irọnu ãnu rẹ̀ mọ́? 
10 Emi wipe, Eyi li ailera mi! eyi li ọdun ọwọ ọtún Ọga-ogo! 
11 Emi o ranti iṣẹ Oluwa: nitõtọ emi o ranti iṣẹ iyanu rẹ atijọ. 
12 Ṣugbọn emi o ma ṣe àṣaro gbogbo iṣẹ rẹ pẹlu, emi o si ma sọ̀rọ iṣẹ rẹ. 
13 Ọlọrun, ọ̀na rẹ mbẹ ninu ìwa-mimọ́: tali alagbara ti o tobi bi Ọlọrun? 
14 Iwọ li Alagbara ti nṣe iṣẹ iyanu: iwọ li o ti fi ipá rẹ hàn ninu awọn enia. 
15 Iwọ li o ti fi apá rẹ rà awọn enia rẹ pada, awọn ọmọ Jakobu ati Josefu. 
16 Omi riọ, Ọlọrun, omi ri ọ, ẹ̀ru bà wọn: nitõtọ ara ibú kò balẹ. 
17 Awọsanma dà omi silẹ: ojusanma rán iró jade: ọfà rẹ jade lọ pẹlu. 
18 Ohùn ãrá rẹ nsan li ọrun: manamana nkọ si aiye, ilẹ nwa-rìri, o si mì. 
19 Ọ̀na rẹ mbẹ li okun, ati ipa rẹ ninu awọn omi nla, ipasẹ rẹ li a kò si mọ̀. 
20 Iwọdà awọn enia rẹ bi ọ̀wọ-ẹran nipa ọwọ Mose ati Aaroni.;
                 
