 Adura nígbà ìyọnu  1 OLUWA, máṣe ba mi wi ni ibinu rẹ, ki iwọ ki o má ṣe nà mi ni gbigbona ibinujẹ rẹ. 
2 Oluwa,ṣãnu fun mi; nitori ailera mi: Oluwa, mu mi lara da; nitori ti ara kan egungun mi. 
3 Ara kanọkàn mi gogo pẹlu: ṣugbọn iwọ, Oluwa, yio ti pẹ to! 
4 Pada, Oluwa, gbà ọkàn mi: gbà mi là nitori ãnu rẹ. 
5 Nitoriti kò si iranti rẹ ninu okú: ninu isa okú tani yio dupẹ fun ọ? 
6 Agara ikerora mi da mi: li oru gbogbo li emi nmu ẹní mi fó li oju omi; emi fi omije mi rin ibusùn mi. 
7 Oju mi bajẹ tan nitori ibinujẹ; o di ogbó tan nitori gbogbo awọn ọta mi. 
8 Ẹ lọ kuro lọdọ mi, gbogbo ẹnyin oniṣẹ ẹ̀ṣẹ; nitori ti Oluwa gbọ́ ohùn ẹkún mi. 
9 Oluwa gbọ́ ẹ̀bẹ mi; Oluwa yio gbà adura mi. 
10 Oju yio tì gbogbo awọn ọta mi, ara yio sì kan wọn gogo: nwọn o pada, oju yio tì wọn lojíji.;
                 
