 1 MÁṢE leri ara rẹ niti ọjọ ọla, nitoriti iwọ kò mọ̀ ohun ti ọjọ kan yio hù jade. 
2 Jẹ ki ẹlomiran ki o yìn ọ, ki o máṣe ẹnu ara rẹ; alejo, ki o má si ṣe ète ara rẹ. 
3 Okuta wuwo, yanrin si wuwo,ṣugbọn ibinu aṣiwère, o wuwo jù mejeji lọ. 
4 Ibinu ni ìka, irunu si ni kikún-omi; ṣugbọn tani yio duro niwaju owú. 
5 Ibawi nigbangba, o san jù ifẹ ti o farasin lọ. 
6 Otitọ li ọgbẹ ọrẹ́: ṣugbọn ifẹnukonu ọta li ẹ̀tan. 
7 Ọkàn ti o yó fi ẹsẹ tẹ afara-oyin; ṣugbọn ọkàn ti ebi npa, ohun kikoro gbogbo li o dùn. 
8 Bi ẹiyẹ ti ima fò kiri lati inu itẹ́ rẹ̀, bẹ̃li enia ti o nrìn kiri jina si ipò rẹ̀. 
9 Ororo ati turari mu ọkàn dùn: bẹ̃ni adùn ọrẹ ẹni nipa ìgbimọ atọkànwa. 
10 Ọrẹ́ rẹ ati ọrẹ́ baba rẹ, máṣe kọ̀ silẹ, bẹ̃ni ki iwọ ki o máṣe lọ si ile arakunrin li ọjọ idãmu rẹ: nitoripe aladugbo ti o sunmọ ni, o san jù arakunrin ti o jina rere lọ. 
11 Ọmọ mi, ki iwọ ki o gbọ́n, ki o si mu inu mi dùn; ki emi ki o le da ẹniti ngàn mi lohùn. 
12 Amoye enia ri ibi tẹlẹ, o si pa ara rẹ̀ mọ́; ṣugbọn awọn òpe kọja a si jẹ wọn niya. 
13 Gbà aṣọ rẹ̀ nitoriti o ṣe onigbọwọ alejo, si gbà ohun ẹri lọwọrẹ̀ fun ajeji obinrin. 
14 Ẹniti o ba ndide ni kutukutu ti o nfi ohùn rara kí ọrẹ́ rẹ̀, egún li a o kà a si fun u. 
15 Ọṣọrọ-òjo li ọjọ òjo, ati onija obinrin, bakanna ni. 
16 Ẹnikẹni ti o pa a mọ́, o paẹfũfu mọ́, ororo ọwọ-ọtún rẹ̀ yio si fihàn. 
17 Irin a ma pọn irin: bẹ̃li ọkunrin ipọn oju ọrẹ́ rẹ̀. 18Ẹnikẹni ti o tọju igi-ọpọtọ yio jẹ eso rẹ̀; bẹ̃li ẹniti o duro tì oluwa rẹ̀ li a o buyì fun. 
19 Bi oju ti ikò oju li omi, bẹ̃li aiya enia si enia. 
20 Ipò-okú ati iparun kì ikún, bẹ̃ni kì isu oju enia. 
21 Bi koro fun fadaka, ati ileru fun wura, bẹ̃li enia si iyìn rẹ̀. 
22 Bi iwọ tilẹ fi ọmọri-odó gún aṣiwère ninu odo larin alikama, wère rẹ̀ kì yio fi i silẹ. 
23 Iwọ ma ṣaniyan ati mọ̀ ìwa agbo-ẹran rẹ, ki iwọ ki o si bojuto awọn ọwọ-ẹran rẹ. 
24 Nitoripe ọrọ̀ ki iwà titi lai: ade a ha si ma wà de irandiran? 
25 Koriko yọ, ati ọmunú koriko fi ara han, ati ewebẹ̀ awọn òke kojọ pọ̀. 
26 Awọnọdọ-agutan ni fun aṣọ rẹ, awọn obukọ si ni iye-owo oko. 
27 Iwọ o si ni wàra ewurẹ to fun onjẹrẹ, fun onjẹ awọn ara ile rẹ, ati fun onjẹ awọn iranṣẹ-birin rẹ.;
                 
