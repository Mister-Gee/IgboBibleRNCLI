 Adura nígbà ìpọ́njú    1 OLUWA Ọlọrun igbala mi, emi nkigbe lọsan ati loru niwaju rẹ. 
2 Jẹ ki adura mi ki o wá si iwaju rẹ: dẹ eti rẹ silẹ si igbe mi. 
3 Nitori ti ọkàn mi kún fun ipọnju, ẹmi mi si sunmọ isa-okú. 
4 A kà mi pẹlu kún awọn ti o sọkalẹ lọ si ihò: emi dabi ọkunrin ti kò ni ipá. 
5 Ẹniti a kọ̀ silẹlãrin awọn okú, bi awọn ẹni pipa ti o dubulẹ ni isa-okú, ẹniti iwọ kò ranti mọ́: a si ke wọn kuro nipa ọwọ rẹ. 
6 Iwọ ti fi mi le ibi isalẹ ti o jìn julọ, ninu okunkun, ninu ọgbun. 
7 Ibinu rẹ lẹ̀ mọmi lara kikan, iwọ si ti fi riru omi rẹ gbogbo ba mi ja. 
8 Iwọ ti mu awọn ojulumọ mi jina si mi; iwọ si sọ mi di irira si wọn; a se mi mọ́, emi kò le jade. 
9 Oju mi nkãnu nitori ipọnju: Oluwa, emi ti npè ọ lojojumọ, emi si ti nawọ mi si ọ. 
10 Iwọ o fi iṣẹ iyanu rẹ hàn fun okú bi? awọn okú yio ha dide ki nwọn si ma yìn ọ bi? 
11 A o ha fi iṣeun ifẹ rẹ hàn ni isà-òkú bi? tabi otitọ rẹ ninu iparun? 
12 A ha le mọ̀ iṣẹ iyanu rẹ li okunkun bi? ati ododo rẹ ni ilẹ igbagbe? 
13 Ṣugbọn iwọni mo kigbe si, Oluwa; ati ni kutukutu owurọ li adura mi yio ṣaju rẹ. 
14 Oluwa, ẽṣe ti iwọ fi ṣaọkàn mi tì? ẽṣe ti iwọ fi pa oju rẹ mọ́ kuro lọdọ mi? 
15 Iṣẹ́ nṣẹ mi, emi mura ati kú lati igba ewe mi wá: nigbati ẹ̀ru rẹ ba mbà mi, emi di gbéregbère. 
16 Ifẹju ibinu rẹ kọja lara mi; ìbẹru rẹ ti ke mi kuro. 
17 Nwọn wá yi mi ka li ọjọ gbogbo bi omi: nwọn yi mi kakiri tan. 
18 Olufẹ atiọrẹ ni iwọ mu jina si mi, ati awọn ojulumọ mi ninu okunkun.;
                 
