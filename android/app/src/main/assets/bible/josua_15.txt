1 ILẸ ẹ̀ya awọn ọmọ Juda gẹgẹ bi idile wọn si dé àgbegbe Edomu, ni aginjù Sini, ni ìha gusù, ni apa ipẹkun gusù. 
2 Ati àla gusù wọn ni lati eti Okun Iyọ̀ lọ, lati ibi kọ̀rọ omi nì lọ ti o dojukọ ìha gusù: 
3 O si lọ si apa gusù òke Akrabbimu, o si lọ si Sini, o si gòke lọ ni ìha gusù Kadeṣi-barnea, o si lọ ni ìha Hesroni, o si gòke lọ si Adari, o si yiká lọ dé Karka: 
4 Lati ibẹ̀ o lọ dé Asmoni, o si nà lọ si odò Egipti; opín ilẹ na si yọ si okun: eyi ni yio jẹ́ àla ni gusù nyin. 
5 Ati àla ìha ìla-õrùn ni Okun Iyọ̀, ani titi dé ipẹkun Jordani. Ati àla apa ariwa ni lati kọ̀rọ okun nì wá dé ipẹkun Jordani: 
6 Àla na si gòke lọ si Beti-hogla, o si kọja lọ ni ìha ariwa Beti-araba; àla na si gòke lọ si okuta Bohani ọmọ Reubeni: 
7 Àla na si gòke lọ si Debiri lati afonifoji Akoru, ati bẹ̃ lọ si ìha ariwa, ti o dojukọ Gilgali, ti mbẹ niwaju òke Adummimu, ti mbẹ ni ìha gusù odò na: àla si kọja si apa omi Eni-ṣemeṣi, o si yọ si Eni-rogeli: 
8 Àla na si gòke lọ si ìha afonifoji ọmọ Hinnomu si ìha gusù ti Jebusi (ti iṣe Jerusalemu): àla na si gòke lọ si ori òke nla ti mbẹ niwaju afonifoji Hinnomu ni ìha ìwọ-õrùn, ti mbẹ ni ipẹkun afonifoji Refaimu ni ìha ariwa: 
9 A si fà àla na lati ori òke lọ si isun omi Neftoa, o si nà lọ si ilu òke Efroni; a si fà àla na lọ si Baala, (ti iṣe Kirjati-jearimu:) 
10 Àla na yi lati Baala lọ si ìha ìwọ-õrùn si òke Seiri, o si kọja lọ si ẹba òke Jearimu (ti ṣe Kesaloni), ni ìha ariwa, o si sọkalẹ lọ si Beti-ṣemeṣi, o si kọja lọ si Timna: 
11 Àla na si kọja lọ si ẹba Ekroni si ìha ariwa: a si fà àla na lọ déṢikroni, o si kọja lọ si òke Baala, o si yọ si Jabneeli; àla na si yọ si okun.    
12 Àla ìwọ-õrùn si dé okun nla, ati àgbegbe rẹ̀. Eyi ni àla awọn ọmọ Juda yiká kiri gẹgẹ bi idile wọn.
13 Ati fun Kalebu ọmọ Jefunne li o fi ipín fun lãrin awọn ọmọ Juda, gẹgẹ bi aṣẹ OLUWA fun Joṣua, ani Kiriati-arba (ti iṣe Hebroni); Arba si ni baba Anaki. 
14 Kalebu si lé awọn ọmọ Anaki mẹta kuro nibẹ̀, Ṣeṣai, ati Ahimani, ati Talmai, awọn ọmọ Anaki. 
15 O si gòke lati ibẹ̀ tọ̀ awọn ara Debiri lọ: orukọ Debiri lailai rí ni Kiriati-seferi. 
16 Kalebu si wipe, Ẹniti o ba kọlù Kiriati-seferi, ti o sì kó o, on li emi o fi Aksa ọmọbinrin mi fun li aya. 
17 Otnieliọmọ Kenasi, arakunrin Kalebu, si kó o: o si fi Aksa ọmọbinrin rẹ̀ fun u li aya. 
18 O si ṣe, bi Aksa ti dé ọdọ rẹ̀, o mu u bère ọ̀rọ kan lọwọ baba rẹ̀: Aksa si sọkalẹ lori kẹtẹkẹtẹ rẹ̀; Kalebu si wi fun u pe, Kini iwọ nfẹ́?    
19 On si dahùn pe, Ta mi li ọrẹ kan; nitoriti iwọ ti fun mi ni ilẹ Gusù, fun mi ni isun omi pẹlu. O si fi isun òke ati isun isalẹ fun u.
20 Eyi ni ilẹ-iní ẹ̀ya awọn ọmọ Juda gẹgẹ bi idile wọn. 
21 Ilu ipẹkun ẹ̀ya awọn ọmọ Juda li àgbegbe Edomu ni Gusù ni Kabseeli, ati Ederi, ati Jaguri; 
22 Ati Kina, ati Dimona, ati Adada; 
23 Ati Kedeṣi, ati Hasori, ati Itnani; 
24 Sifu, ati Telemu, ati Bealotu; 
25 Ati Haṣori-hadatta, ati Keriotu-hesroni (ti iṣe Hasori); 
26 Amamu, ati Ṣema, ati Molada; 
27 Ati Hasari-gada, ati Heṣmoni, ati Beti-peleti; 
28 Ati Hasari-ṣuali, ati Beeri-ṣeba, ati Bisi-otia; 
29 Baala, ati Iimu, ati Esemu; 
30 Ati Eltoladi, ati Kesili, ati Horma; 
31 Ati Siklagi, ati Madmanna, ati Sansanna; 
32 Ati Lebaotu, ati Ṣilhimu, ati Aini, ati Rimmoni: gbogbo ilu na jasi mọkandilọgbọ̀n, pẹlu ileto wọn. 
33 Ni pẹtẹlẹ̀, Eṣtaoli, ati Sora, ati Aṣna; 
34 Ati Sanoa, ati Eni-gannimu Tappua, ati Enamu; 
35 Jarmutu, ati Adullamu, Soko, ati Aseka; 
36 Ati Ṣaaraimu, ati Aditaimu, ati Gedera, ati Gederotaimu; ilu mẹrinla pẹlu ileto wọn. 
37 Senani, ati Hadaṣa, ati Migdali-gadi; 
38 Ati Dilani, ati Mispe, ati Jokteeli; 
39 Lakiṣi, ati Boskati, ati Egloni; 
40 Ati Kabboni, ati Lamamu, ati Kitliṣi; 
41 Ati Gederotu, Beti-dagoni, ati Naama, ati Makkeda; ilu mẹrindilogun pẹlu ileto wọn. 
42 Libna, ati Eteri, ati Aṣani; 
43 Ati Ifta, ati Aṣna, ati Nesibu; 
44 Ati Keila, ati Aksibu, ati Mareṣa; ilu mẹsan pẹlu ileto wọn. 
45 Ekroni, pẹlu awọn ilu rẹ̀ ati awọn ileto rẹ̀: 
46 Lati Ekroni lọ ani titi dé okun, gbogbo eyiti mbẹ leti Aṣdodu, pẹlu ileto wọn. 
47 Aṣdodu, pẹlu ilu rẹ̀ ati ileto rẹ̀; Gasa, pẹlu ilu rẹ̀ ati ileto rẹ̀; dé odò Egipti, ati okun nla, ati àgbegbe rẹ̀. 
48 Ati ni ilẹ òke, Ṣamiri, ati Jattiri, ati Soko; 
49 Ati Dana, ati Kiriati-sana (ti ṣe Debiri); 
50 Ati Anabu, ati Eṣtemo, ati Animu; 
51 Ati Goṣeni, ati Holoni, ati Gilo; ilu mọkanla pẹlu ileto wọn. 
52 Arabu, ati Duma, ati Eṣani; 
53 Ati Janimu, ati Beti-tappua, ati Afeka; 
54 Ati Humta, ati Kiriati-arba (ti iṣe Hebroni), ati Siori; ilu meṣan pẹlu ileto wọn. 
55 Maoni, Karmeli, ati Sifu, ati Juta; 
56 Ati Jesreeli, ati Jokdeamu, ati Sanoa; 
57 Kaini, Gibea, ati Timna; ilu mẹwa pẹlu ileto wọn. 
58 Halhulu, Beti-suru, ati Gedori; 
59 Ati Maarati, ati Beti-anotu, ati Eltekoni; ilu mẹfa pẹlu ileto wọn. 
60 Kiriati-baali (ti iṣe Kiriati-jearimu), ati Rabba; ilu meji pẹlu ileto wọn. 
61 Li aginjù, Beti-araba, Middini, ati Sekaka; 
62 Ati Nibṣani, ati Ilu Iyọ̀, ati Eni-gedi; ilu mẹfa pẹlu ileto wọn. 
63 Bi o siṣe ti awọn Jebusi nì, awọn ara Jerusalemu, awọn ọmọ Juda kò le lé wọn jade: ṣugbọn awọn Jebusi mbá awọn ọmọJuda gbé ni Jerusalemu, titi di oni-oloni.;
                 
