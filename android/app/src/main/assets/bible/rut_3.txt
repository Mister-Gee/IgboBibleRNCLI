1 Naomi, bú nne di-ya, we si ya, Nwam, m̀ʹgaghi-achọrọ gi izu-ike, ka o we diri gi nma? 
2 Ma ub͕u a, Boaz, onye gi na umu-ab͕ọghọ-ya nọri, ọ̀ bughi onye ayi mara? Le, ya onwe-ya nāfucha ọka barley nʹabali a nʹebe-nzọcha-ọka.
3 Sa kwa aru-gi, te manu nʹaru gi, b͕okwasi uwe-nb͕okwasi-gi nile nʹaru gi, ridarue ebe-nzọcha-ọka: emela ka nwoke ahu mara gi, rue mb͕e o risiri ihe, ṅusi kwa ihe-ọṅuṅu.
4 O gēru kwa, mb͕e o dinara ala, na i gāmara ebe o nēdina, i gābà kwa, kpughepu ukwu-ala-ya abua, dina ala; ya onwe-ya gēgosi kwa gi ihe i gēme.
5 O we si ya, Ihe nile i sirim, mʹgēme ya.
6 O we ridarue ebe-nzọcha-ọka, me dika ihe nile si di nke nne di-ya nyere ya nʹiwu.
7 Boaz we rie ihe, ṅu kwa ihe-ọṅuṅu, obi-ya we di nma, o we ba idina ala na nsọtu obo ọka: Rut we ba nwayọ, kpughepu ukwu-ala-ya abua, dina ala.
8 O rue, nʹetiti abali, na nwoke ahu mara jijiji, we chigharia: ma, le, otù nwayi nēdina nʹukwu-ala-ya.
9 O we si, Onye ka i bu? Ọ̀ si, Mu onwem bu Rut, orù-gi nwayi: b͕asa kwa ọnu-ọnu uwe-nwuda-gi nʹaru orù-gi nwayi; nʹihi na onye-nb͕aputa ka i bu.
10 Ọ̀ si, Nwayi agọziri agọzi diri Jehova ka i bu, nwam: i mewo ebere nke-ọma nʹikpe-azu kari na mbu, ebe i nējesoghi umu-okorọbia, ma ọ bu onye nēnweghi ike ma-ọbu ọgaranya.
11 Ma ub͕u a, nwam, atula egwu; ihe ọ bula nke i nāsi, mʹgēmere gi ya: nʹihi na ọnu-uzọ-ama nile nke ndim mara na nwayi nējide onwe-ya nke-ọma ka i bu.
12 Ma ub͕u a, ọ bu nọ̀ ezie na onye-nb͕aputa ka mʹbu: ọzọ kwa, onye-nb͕aputa di nke di nso karim.
13 Nọ ọnọdu abali a, o gēru kwa nʹututu, na ọ buru na ọ b͕aputa gi, ọ di nma; ya b͕aputa: ma ọ buru na ọ tọghi ya utọ ib͕aputa gi, mu onwem gāb͕aputa kwa gi, Jehova nādi ndu: dina ala rue ututu.
14 O we dina ala nʹukwu-ala-ya rue ututu: o we bilie tutu madu gāmata ibe-ya.Boaz we si, Ka aghara imara na nwayi batara nʹebe-nzọcha-ọka.
15 Ọ̀ si kwa, Chita ákwà-nb͕okwasi-gi nke di nʹaru gi, jide ya; o we jide ya: Boaz we tùa ọtùtù ọka barley isi, bo ya: o we ba nʹobodo.
16 O we biakute nne di-ya, nne di-ya we si, Ònye ka i bu, nwam? O we gosi ya ihe nile nke nwoke ahu mere ya.
17 O we si, Ọtùtù ọka barley isi ndia ka ọ nyerem; nʹihi na ọ siri, Ab͕ala aka bakuru nne di-gi.
18 Ọ si, Nọdu du, nwam, rue mb͕e i mara ka okwu a gēsi da: nʹihi na nwoke ahu agaghi-anọ jū, ma ọ buru na O kwubìghi okwu ahu ta.
