 Orin Ìrékọjá    1 NIGBATI Israeli jade kuro ni Egipti, ti ara-ile Jakobu kuro ninu àjeji ède enia; 
2 Juda di ibi mimọ́ rẹ̀, Israeli di ijọba rẹ̀. 
3 Okun ri i, o si sá: Jordani pada sẹhin. 
4 Awọn òke nla nfò bi àgbo, ati awọn òke kekèke bi ọdọ-agutan. 
5 Kili o ṣe ọ, iwọ okun, ti iwọ fi sá? iwọ Jordani ti iwọ fi pada sẹhin? 
6 Ẹnyin òke nla, ti ẹ fi nfò bi àgbo; ati ẹnyin òke kekèke bi ọdọ-agutan? 
7 Warìri, iwọ ilẹ, niwaju Oluwa, niwaju Ọlọrun Jakobu. 
8 Ẹniti o sọ apata di adagun omi, ati okuta-ibọn di orisun omi.;
                 
