 Adura Ẹni Rere  1 ṢE idajọ mi, Oluwa; nitori ti mo ti nrìn ninu ìwa titọ mi; emi ti gbẹkẹle Oluwa pẹlu; njẹ ẹsẹmi kì yio yẹ̀. 
2 Wadi mi, Oluwa, ki o si ridi mi; dán inu mi ati ọkàn mi wò. 
3 Nitoriti iṣeun-ifẹ rẹmbẹ niwaju mi: emi si ti nrìn ninu otitọ rẹ. 
4 Emi kò ba ẹni asan joko, bẹ̃li emi kì yio ba awọn alayidayida wọle. 
5 Emi ti korira ijọ awọn oluṣe-buburu; emi kì yio si ba awọn enia buburu joko. 
6 Emi o wẹ̀ ọwọ mi li ailẹṣẹ: bẹ̃li emi o si yi pẹpẹ rẹ ká, Oluwa. 
7 Ki emi ki o le fi ohùn ọpẹrò kalẹ, ti emi o si ma sọ̀rọ gbogbo iṣẹ iyanu rẹ. 
8 Oluwa, emi ti nfẹ ibujoko ile rẹ, ibi agọ ọlá rẹ. 
9 Máṣe kó ọkàn mi pọ̀ pẹlu awọn ẹlẹṣẹ, tabi ẹmi mi pẹlu awọn enia-ẹ̀jẹ. 
10 Li ọwọ ẹniti ìwa-ìka mbẹ, ọwọ ọtún wọn si kún fun abẹtẹlẹ. 
11 Ṣugbọn bi o ṣe ti emi, emi o ma rìn ninu ìwatitọ mi: rà mi pada, ki o si ṣãnu fun mi. 
12 Ẹsẹ mi duro ni ibi titẹju: ninu awọn ijọ li emi o ma fi ibukún fun Oluwa.;
                 
