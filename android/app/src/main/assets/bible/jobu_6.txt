 1 JOBU si dahùn o si wipe, 
2 A! a ba le iwọ̀n ibinujẹ mi ninu òṣuwọn, ki a si le igbe ọ̀fọ mi le ori òṣuwọn ṣọkan pọ̀! 
3 Njẹ nisisiyi, iba wuwo jù iyanrin okun lọ: nitorina li ọ̀rọ mi ṣe ntàse. 
4 Nitoripe ọfa Olodumare wọ̀ mi ninu, oró eyiti ọkàn mi mu; ipaiya-ẹ̀ru Ọlorun dotì mi. 
5 Kẹtẹkẹtẹ ìgbẹ a ma dún, nigbati o ba ni koriko, tabi ọdá-malu a ma dún sori ijẹ rẹ̀? 
6 A le jẹohun ti kò li adùn li aini iyọ̀, tabi adùn wà ninu funfun ẹyin? 
7 Ohun ti ọkàn mi kọ̀ lati tọ́, on li o dàbi onjẹ mi ti kò ni adùn. 
8 A! emi iba lè ri iberè mi gbà; ati pe, ki Ọlọrun le fi ohun ti emiṣafẹri fun mi. 
9 Ani, Ọlọrun iba jẹ pa mi run, ti on iba jẹ ṣiwọ rẹ̀ ki o si ké mi kuro. 
10 Nigbana ni emi iba ni itunú sibẹ, ani emi iba mu ọkàn mi le ninu ibinujẹ mi ti kò da ni si: nitori emi kò fi ọ̀rọ Ẹni Mimọ́ nì sin ri. 
11 Kili agbara mi ti emi o fi dabá? ki si li opin mi ti emi o fi fà ẹmi mi gùn? 
12 Agbara mi iṣe agbara okuta bi, tabi ẹran ara mi iṣe idẹ? 
13 Iranlọwọ mi kò ha wà ninu mi: ọgbọn ha ti salọ kuro lọdọ mi bi? 
14 Ẹniti aya rẹ̀ yọ́ danu tan ni a ba ma ṣãnu fun latiọdọ ọrẹ rẹ̀ wá, ki o má kọ̀ ibẹru Olodumare silẹ̀. 
15 Awọn ará mi ṣẹ̀tan bi odò ṣolõ, bi iṣàn gburu omi odò ṣolõ, nwọn ṣàn kọja lọ. 
16 Ti o dúdu nitori omi didì, ati nibiti òjo didì gbe lùmọsi. 
17 Nigbakũgba ti nwọn ba gboná, nwọn a si yọ́ ṣanlọ, nigbati õrùn ba mú, nwọn si gbẹkurò ni ipò wọn. 
18 Iya ọ̀na wọn a si yipada sapakan, nwọn goke si ibi asan, nwọn si run. 
19Ẹgbẹ ogun Tema nwoye, awọn ọwọ́-èro Seba duro de wọn. 
20 Nwọn dãmu, nitoriti nwọn ni abá; nwọn debẹ̀, nwọn si dãmu. 
21 Njẹ nisisiyi, ẹnyin dabi wọn; ẹnyin ri irẹ̀silẹ mi, aiya si fò nyin. 
22 Emi ha wipe, ẹ mu ohun fun mi wá, tabi pe, ẹ bun mi ni ẹ̀bun ninu ohun ini nyin? 
23 Tabi, ẹ gbà mi li ọwọ ọ̀ta nì, tabi, ẹ rà mi padà kuro lọwọ alagbara nì! 
24 Ẹ kọ́ mi, emi o si paẹnu mi mọ́; ki ẹ si mu mi moye ibiti mo gbe ti ṣìna. 
25 Wo! bi ọ̀rọ otitọ ti li agbara to! ṣugbọn kini aròye ibawi nyin jasi? 
26 Ẹnyin ṣebi ẹ o ba ọ̀rọ ati ohùn ẹnu ẹniti o taku wi, ti o dabi afẹfẹ. 
27 Ani ẹnyin ṣẹ́ gege fun alainibaba, ẹnyin si da iye le ọrẹ nyin. 
28 Nitorina ki eyi ki o tó fun nyin: ẹ ma wò mi! nitoripe o hàn gbangba pe: li oju nyin ni emi kì yio ṣeke. 
29 Emi bẹ̀ nyin, ẹpada, ki o má ṣe jasi ẹ̀ṣẹ: ani ẹ si tun pada, are mi mbẹ ninu ọ̀ran yi. 
30 Aiṣedede ha wà li ahọn mi? njẹ itọwò ẹnu mi kò kuku le imọ̀ ohun ti o burujù?;
                 
