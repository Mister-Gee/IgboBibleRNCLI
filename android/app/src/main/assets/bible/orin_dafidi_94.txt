 Ọlọrun Onídàájọ́ Gbogbo Ayé  1 OLUWA, Ọlọrun ẹsan; Ọlọrun ẹsan, fi ara rẹ hàn. 
2 Gbé ara rẹ soke, iwọ onidajọ aiye: sanẹsan fun awọn agberaga. 
3 Oluwa, yio ti pẹ to ti awọn enia buburu, yio ti pẹ to ti awọn enia buburu yio fi ma leri? 
4 Nwọn o ti ma dà ọ̀rọ nù ti nwọn o ma sọ ohun lile pẹ to? ti gbogbo oniṣẹ ẹ̀ṣẹ yio fi ma fi ara wọn leri. 
5 Oluwa, nwọn fọ́ awọn enia rẹ tutu, nwọn si nyọ awọn enia-ini rẹ lẹnu. 
6 Nwọn pa awọn opó ati alejo, nwọn si pa awọn ọmọ alaini-baba. 
7 Sibẹnwọn wipe, Oluwa kì yio ri i, bẹ̃li Ọlọrun Jakobu kì yio kà a si, 
8 Ki oye ki o ye nyin, ẹnyin ope ninu awọn enia: ati ẹnyin aṣiwere, nigbawo li ẹnyin o gbọ́n? 
9 Ẹniti o gbin eti, o le ṣe alaigbọ́ bi? ẹniti o da oju, o ha le ṣe alairiran? 
10 Ẹniti nnà awọn orilẹ-ède, o ha le ṣe alaiṣe olutọ́? on liẹniti nkọ́ enia ni ìmọ. 
11 Oluwa mọ̀ ìro-inu enia pe: asan ni nwọn. 
12 Ibukún ni fun enia naẹniti iwọ nà, Oluwa, ti iwọ si kọ́ lati inu ofin rẹ wá; 
13 Ki iwọ ki o le fun u ni isimi kuro li ọjọibi, titi a o fi wà iho silẹ fun enia buburu. 
14 Nitoripe Oluwa kì yio ṣa awọn enia rẹ̀ tì, bẹ̃ni kì yio kọ̀ awọn enia-ini rẹ̀ silẹ. 
15 Ṣugbọn idajọ yio pada si ododo: gbogbo ọlọkàn diduro ni yio si ma tọ̀ ọ lẹhin. 
16 Tani yio dide si awọn oluṣe buburu fun mi? tabi tani yio dide si awọn oniṣẹẹ̀ṣe fun mi? 
17 Bikoṣe bi Oluwa ti ṣe oluranlọwọ mi; ọkàn mi fẹrẹ joko ni idakẹ. 
18 Nigbati mo wipe, Ẹsẹ mi yọ́; Oluwa, ãnu rẹ dì mi mu. 
19 Ninu ọ̀pọlọpọ ibinujẹ mi ninu mi, itunu rẹ li o nmu inu mi dùn. 
20 Itẹ́ ẹ̀ṣẹ ha le ba ọ kẹgbẹ pọ̀, ti nfi ofin dimọ ìwa-ika? 
21 Nwọn kó ara wọn jọ pọ̀ si ọkàn olododo, nwọn si da ẹ̀jẹ alaiṣẹ lẹbi. 
22 Ṣugbọn Oluwa li àbo mi; Ọlọrun mi si li apata àbo mi, 
23 On o si mu ẹ̀ṣẹ wọn bọ̀ sori ara wọn, yio si ke wọn kuro ninu ìwa-buburu wọn: Oluwa Ọlọrun wa, yio ke wọn kuro.;
                 
