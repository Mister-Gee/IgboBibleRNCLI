 Orin Ọpẹ́    1 EMI fẹ Oluwa nitori ti o gbọ́ ohùn mi ati ẹ̀bẹ mi. 
2 Nitori ti o dẹ eti rẹ̀ si mi, nitorina li emi o ma kepè e niwọn ọjọ mi. 
3 Ikẹkùn ikú yi mi ka, ati irora isà-òkú di mi mu; mo ri iyọnu ati ikãnu. 
4 Nigbana ni mo kepè orukọ Oluwa; Oluwa, emi bẹ̀ ọ, gbà ọkàn mi. 
5 Olore-ọfẹ li Oluwa, ati olododo; nitõtọ, alãnu li Ọlọrun wa. 
6 Oluwa pa awọn alaimọ̀kan mọ́: a rẹ̀ mi silẹtan, o si ràn mi lọwọ. 
7 Pada si ibi isimi rẹ, iwọ ọkàn mi; nitori ti Oluwa ṣe é lọ́pọlọpọ fun ọ. 
8 Nitori ti iwọ gbà ọkàn mi lọwọ ikú, oju mi lọwọ omije, ati ẹsẹ mi lọwọ iṣubu. 
9 Emi o ma rìn niwaju Oluwa ni ilẹ alãye. 
10 Emi gbagbọ́, nitorina li emi ṣe sọ: mo ri ipọnju gidigidi. 
11 Mo wi ni iyara mi pe: Eke ni gbogbo enia. 
12 Kili emi o san fun Oluwa nitori gbogbo ore rẹ̀ si mi? 
13 Emi o mu ago igbala, emi o si ma kepè orukọ Oluwa. 
14 Emi o san ileri ifẹ mi fun Oluwa, nitõtọ li oju gbogbo awọn enia rẹ̀. 
15 Iyebiye ni ikú awọn ayanfẹ rẹ̀ li oju Oluwa. 
16 Oluwa nitõtọ iranṣẹ rẹ li emi; iranṣẹ rẹ̀ li emi, ati ọmọ iranṣẹ-birin rẹ: iwọ ti tú ìde mi. 
17 Emi o ruẹbọ ọpẹ si ọ, emi o ma ke pè orukọ Oluwa. 
18 Emi o san ileri ifẹ mi fun Oluwa, nitõtọ li oju gbogbo awọn enia rẹ̀. 
19 Ninu àgbala ile Oluwa, li arin rẹ, iwọ Jerusalemu. Ẹ yìn Oluwa.;
                 
