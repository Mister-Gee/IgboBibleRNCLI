 Ọpẹ́ fún Ọlọrun nítorí Ìdájọ́ Òdodo Rẹ̀  1 EMI o fi gbogbo aiya mi yìn Oluwa: emi o fi gbogbo iṣẹ iyanu rẹ hàn. 
2 Emi o yọ̀, emi o si ṣe inu-didùn ninu rẹ, emi o si kọrin iyìn si orukọ rẹ, iwọ Ọga-ogo julọ. 
3 Nigbati awọn ọta mi ba pẹhinda, nwọn o ṣubu, nwọn o si ṣegbe ni iwaju rẹ. 
4 Nitori iwọ li o ti mu idajọ mi ati idi ọ̀ran mi duro; iwọ li o joko lori itẹ́, ti o nṣe idajọ ododo. 
5 Iwọ ba awọn orilẹ-ède wi, iwọ pa awọn enia buburu run, iwọ pa orukọ wọn rẹ́ lai ati lailai. 
6 Niti ọta, iparun wọn pari tan lailai: iwọli o si ti run ilu wọnni; iranti wọn si ti ṣegbe pẹlu wọn. 
7 Ṣugbọn Oluwa yio wà titi lailai: o ti tẹ́ itẹ́ rẹ̀ silẹ fun idajọ. 
8 On o si ṣe idajọ aiye li ododo, yio ṣe idajọ fun awọn enia li otitọ ìwa. 
9 Oluwa ni yio ṣe àbo awọn ẹni-inilara, àbo ni igba ipọnju. 
10 Awọn ti o si mọ̀ orukọ rẹ o gbẹkẹle ọ: nitori iwọ, Oluwa, kò ti ikọ̀ awọn ti nṣe afẹri rẹ silẹ. 
11 Ẹ kọrin iyìn si Oluwa, ti o joko ni Sioni: ẹ fi iṣẹ rẹ̀ hàn ninu awọn enia. 
12 Nigbati o wadi ẹjọ-ẹ̀jẹ, o ranti wọn: on kò si gbagbeẹkún awọn olupọnju. 
13 Ṣãnu fun mi, Oluwa; rò iṣẹ́ ti emi nṣẹ́ lọwọ awọn ti o korira mi, iwọ ti o gbé ori mi soke kuro li ẹnu-ọ̀na ikú. 
14 Ki emi ki o le ma fi gbogbo iyìn rẹ hàn li ẹnu-ọ̀naọmọbinrin Sioni, emi o ma yọ̀ ni igbala rẹ. 
15 Awọn orilẹ-ède jìn sinu ọ̀fin ti nwọn wà: ninu àwọn ti nwọn dẹ silẹ li ẹsẹ ara wọn kọ́. 
16 A mọ̀ Oluwa, nipa idajọ ti o nṣe: nipa iṣẹ ọwọ enia buburu li a fi ndẹkùn mu u. 
17 Ori awọn enia buburu li a o dà si ọrun apadi, ati gbogbo orilẹ-ède ti o gbagbe Ọlọrun. 
18 Nitori pe a kì yio gbagbe awọn alaini lailai: abá awọn talaka kì yioṣegbe lailai. 
19 Oluwa, dide; máṣe jẹ ki enia ki o bori: jẹ ki a ṣe idajọ awọn orilẹ-ède niwaju rẹ. 
20 Dẹru ba wọn, Oluwa: ki awọn orilẹ-ède ki o le mọ̀ ara wọn pe, enia ṣa ni nwọn.;
                 
