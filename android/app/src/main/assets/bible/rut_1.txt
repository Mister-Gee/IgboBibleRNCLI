1 O rue, na mb͕e ndi-ikpe nēkpe, na oké unwu di nʹala.Otù nwoke nke Bet-lehem-juda we je inọ dika ọbìa nʹala-ọhia Moab, ya onwe-ya, na nwunye-ya, na umu-ya ndikom abua.
2 Aha nwoke ahu bu Elimelek, aha nwunye-ya bu Naomi, aha umu-ya ndikom abua bu Mahlon na Kilion, ndi Efrat nke Bet-lehem-juda.Ha we ba nʹala-ọhia Moab, nọ nʹebe ahu.
3 Elimelek, bú di Naomi, we nwua; ma nwayi ahu na umu-ya ndikom abua fọduru.
4 Ha we lutara onwe-ha nwunye sitere nʹumu-ndinyom Moab; aha otù bu Ọpa, aha nke-ọzọ bu Rut: ha we biri nʹebe ahu ihe ra ka arọ iri.
5 Mahlon na Kilion we nwu kwa, ha abua; o we fọdu nání nwayi ahu site nʹumu-ya abua site kwa na di-ya.
6 O we bilie, ya onwe-ya na nwunye abua nke umu-ya, ka o we si nʹala-ọhia Moab lata: nʹihi na ọ nuru nʹala-ọhia Moab na Jehova eletawo ndi-ya nʹinye ha nri.
7 O we si nʹebe ọ nọ pua, ya na nwunye abua nke umu-ya; ha we je nʹuzọ ilata nʹala Juda.
8 Naomi we si nwunye abua nke umu-ya, Jenu, laghachi, nwayi ọ bula nʹulo nne-ya: Jehova mere unu ebere, dika unu mere ndi nwuru anwu, me-kwa-ra mu onwem.
9 Jehova me ka unu chọta izu-ike, nwayi ọ bula nʹulo di-ya.O we sutu ha ọnu; ha we welie olu-ha kwa ákwá.
10 Ha we si ya, Nʹezie ayi gēsoro gi laghachikuru ndi-gi.
11 Naomi we si, Laghachinu, umum: nʹìhi gini ka unu gēsom la? ènwerem umu-ndikom ọzọ nʹafọm, ka ha we buru unu di? 
12 Laghachinu, umum, lanu; nʹihi na emewom agadi kari inwe di.Ọ buru na asim, Enwerem olile-anya, ọ buru kwa na nwoke aluam nʹabali a, ọ buru kwa na amuam umu-ndikom; 
13 ọ̀ bu ha ka unu gānele anya rue mb͕e ha gētolite? ọ̀ bu nʹihi ha ka unu gēb͕ochi onwe-unu ka nwoke ghara ilu unu na nwunye? é-è, umum; nʹihi na ọ dim ilu nke-uku kari ka ọ di unu, nʹihi na aka Jehova aputawo imegidem.
14 Ha we welie olu-ha, kwa ákwá ọzọ: Ọpa we sutu nne di-ya ọnu; ma Rut rapara nʹaru ya.
15 O we si, Le, nwunye nwa-nne di-gi alaghachikuruwo ndi-ya, laghachikuru chi-ya: gi soro nwunye nwa-nne di-gi laghachi.
16 Rut we si, ariọlam irapu gi, isi nʹiso gi laghachi: nʹihi na ebe i nēje ka mʹgēje; ọ bu kwa ebe i nānọ ọnọdu-abali ka mʹgānọ ọnọdu-abali: ndi-gi gābu ndim, Chineke-gi gābu kwa Chinekem: 
17 ebe i nwuru ka mʹgānwu, ọ bu kwa nʹebe ahu ka agēlìm: Jehova mem otú a, mekwam ihe ọzọ otú a, mb͕e ihe nābughi ọnwu onwe-ya gēkewa mu na gi.
18 Ọ we hu na nwayi ahu nāb͕a obi-ya ume iso ya je, o we ghara igwa ya okwu ọzọ.
19 Ha abua we nēje rue mb͕e ha bara Bet-lehem. O rue, mb͕e ha bara Bet-lehem, na obodo ahu nile b͕ara aghara bayere ha, ndinyom we si, ọ̀ bu Naomi, bú nka? 
20 Ọ si ha, Unu akpọlam Naomi, kpọnum Mara: nʹihi na Onye Nke puru ime ihe nile meworom ihe-ilu nke-uku.
21 Mu onwem, nʹaka-ojuju ka mʹjere, ma Jehova emewo ka mʹb͕ara aka lata: nʹìhi gini ka unu nākpọm Naomi, mb͕e Jehova b͕agiderem àmà, Onye Nke puru ime ihe nile emejọwokwam? 
22 Naomi we lata, ya na Rut, bú nwayi Moab, bú nwunye nwa-ya, onye siri nʹala-ọhia Moab lata: ndi ahu we ba Bet-lehem na nmalite obìbì ọka barley.
