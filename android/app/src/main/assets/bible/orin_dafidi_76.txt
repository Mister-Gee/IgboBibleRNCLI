 Ọlọrun Ajàṣẹ́gun  1 NI Juda li a gbe mọ̀ Ọlọrun: orukọ rẹ̀ si pọ̀ ni Israeli. 
2 Ni Salemu pẹlu li agọ rẹ̀ wà, ati ibujoko rẹ̀ ni Sioni. 
3 Nibẹ li o gbe ṣẹ́ ọfà, ọrun, apata, ati idà, ati ogun na. 
4 Iwọ li ogo ati ọlá jù òke-nla ikogun wọnni lọ. 
5 A kó awọn alaiya lile ni ikogun, nwọn ti sùn orun wọn, gbogboọkunrin alagbara kò si ri ọwọ wọn. 
6 Nipa ibawi rẹ, Ọlọrun Jakobu, ati kẹkẹ́-ogun ati ẹṣin sun orun asunkú. 
7 Iwọ, ani iwọ li o ni ìbẹru: ati tani yio le duro niwaju rẹ, nigbati iwọ ba binu lẹ̃kan? 
8 Iwọ mu idajọ di gbigbọ́ lati ọrun wá: ilẹ aiye bẹ̀ru o si duro jẹ. 
9 Nigbati Ọlọrun dide si idajọ, lati gbà gbogbo ọlọkan-tutu aiye là. 
10 Nitõtọ ibinu enia yio yìn ọ: nigbati iwọ ba fi ibinu iyokù di ara rẹ li amure. 
11 Ẹ ṣe ileri ifẹ, ki ẹ si san a fun Oluwa, Ọlọrun nyin: jẹ ki gbogbo awọn ti o yi i ka ki o mu ẹ̀bun wá fun ẹniti a ba ma bẹ̀ru. 
12 On o ke ẹmi awọn ọmọalade kuro: on si di ẹ̀ru si awọn ọba aiye.;
                 
