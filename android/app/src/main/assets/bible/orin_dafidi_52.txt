 Ìdájọ́ ati Oore Ọ̀fẹ́ Ọlọrun  1 ẼṢE ti iwọ fi nṣe-fefe ninu ìwa-ìka, iwọ alagbara ọkunrin? ore Ọlọrun duro pẹ titi. 
2 Ahọn rẹngberò ìwa-ìka; bi abẹ mimú o nṣiṣẹ ẹ̀tan. 
3 Iwọ fẹ ibi jù ire lọ; ati eke jù ati sọ ododo lọ. 
4 Iwọfẹ ọ̀rọ ipanirun gbogbo, iwọ ahọn ẹ̀tan. 
5 Ọlọrun yio si lù ọ bolẹ lailai, yio si dì ọ mu, yio si ja ọkuro ni ibujoko rẹ, yio si fà ọ tu kuro lori ilẹ alãye. 
6 Olododo yio ri i pẹlu, yio si bẹ̀ru, yio si ma rẹrin rẹ̀ pe, 
7 Kiyesi ọkunrin ti kò fi Ọlọrun ṣe agbara rẹ̀; bikoṣe li ọ̀pọlọpọ ọrọ̀ rẹ̀ li o gbẹkẹle, o si mu ara rẹ̀ le ninu ìwa buburu rẹ̀. 
8 Ṣugbọn emi dabi igi olifi tutu ni ile Ọlọrun: emi gbẹkẹle ãnu Ọlọrun lai ati lailai. 
9 Emi o ma yìn ọ lailai nitoripe iwọ li o ṣe e: emi o si ma duro de orukọ rẹ; nitori ti o dara li oju awọn enia mimọ́ rẹ.;
                 
