 1 ẸNITI o yà ara rẹ̀ sọtọ̀ yio lepa ifẹ ara rẹ̀, yio si kọju ìja nla si ohunkohun ti iṣe ti oye. 
2 Aṣiwère kò ni inu-didùn si imoye, ṣugbọn ki o le fi aiya ara rẹ̀ hàn. 
3 Nigbati enia-buburu ba de, nigbana ni ẹ̀gan de, ati pẹlu ẹ̀gan ni itiju. 
4 Ọ̀rọ ẹnu enia dabi omi jijìn, orisun ọgbọ́n bi odò ṣiṣàn. 
5 Kò dara lati ṣe ojuṣãju enia-buburu, lati bì olododo ṣubu ni idajọ. 
6 Ete aṣiwère bọ sinu ìja, ẹnu rẹ̀ a si ma pè ìna wá. 
7 Ẹnu aṣiwère ni iparun rẹ̀, ète rẹ̀ si ni ikẹkùn ọkàn rẹ̀. 8Ọ̀rọ olofofo dabi adidùn, nwọn a si wọ isalẹ inu lọ. 
9 Ẹniti o lọra pẹlu ni iṣẹ rẹ̀, arakunrin jẹguduragudu enia ni. 
10 Orukọ Oluwa, ile-iṣọ agbara ni: Olododo sá wọ inu rẹ̀, o si là. 
11 Ọrọ̀ọlọrọ̀ ni ilu-agbara rẹ̀, o si dabi odi giga li oju ara rẹ̀. 
12 Ṣaju iparun, aiya enia a ṣe agidi, ṣajuọlá si ni irẹlẹ. 
13 Ẹniti o ba dahùn ọ̀rọ ki o to gbọ́, wère ati itiju ni fun u. 
14 Ọkàn enia yio faiyàrán ailera rẹ̀; ṣugbọn ọkàn ti o rẹ̀wẹsi, tani yio gbà a? 
15 Aiya amoye ni ìmọ; eti ọlọgbọ́n a si ma ṣe afẹri ìmọ. 
16 Ọrẹ enia a ma fi àye fun u, a si mu u wá siwaju awọn enia nla. 17Ẹnikini ninu ẹjọ rẹ̀ a dabi ẹnipe o jare, ṣugbọn ẹnikeji rẹ̀ a wá, a si hudi rẹ̀ silẹ. 
18 Keké mu ìja pari, a si làja lãrin awọn alagbara. 
19 Arakunrin ti a ṣẹ̀ si, o ṣoro jù ilu olodi lọ: ìja wọn si dabiọpá idabu ãfin. 
20 Ọ̀rọ ẹnu enia ni yio mu inu rẹ̀ tutu: ibisi ẹnu rẹ̀ li a o si fi tù u ninu. 
21 Ikú ati ìye mbẹ ni ipa ahọn: awọn ẹniti o ba si nlò o yio jẹ ère rẹ̀. 
22 Ẹnikẹni ti o ri aya fẹ, o ri ohun rere, o si ri ojurere lọdọ Oluwa. 
23 Talaka a ma bẹ̀ ẹ̀bẹ; ṣugbọn ọlọrọ̀ a ma fi ikanra dahùn. 24Ẹniti o ni ọrẹ́ pupọ, o ṣe e si iparun ara rẹ̀; ọrẹ́ kan si mbẹ ti o fi ara mọni ju arakunrin lọ.;
                 
