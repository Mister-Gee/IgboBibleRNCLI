 1 IWỌ máṣe ilara si awọn enia buburu, bẹ̃ni ki o má si ṣe fẹ lati ba wọn gbe. 
2 Nitoriti aiya wọn ngbiro iparun, ète wọn si nsọ̀rọ ìwa-ika. 
3 Ọgbọ́n li a fi ikọ ile; oye li a si fi ifi idi rẹ̀ kalẹ. 
4 Nipa ìmọ ni iyará fi ikún fun oniruru ọrọ̀ iyebiye ati didùn. 
5 Ọlọgbọ́n enia li agbara: nitõtọenia ìmọ a sọ agbara rẹ̀ di pupọ. 
6 Nitori nipa ìgbimọ ọgbọ́n ni iwọ o fi ṣigun rẹ: ati ninuọ̀pọlọpọ ìgbimọ ni iṣẹgun. 
7 Ọgbọ́n ga jù aṣiwère lọ: on kì yio yà ẹnu rẹ̀ ni ẹnu-bode. 
8 Ẹniti nhùmọ ati ṣe ibi li a o pè li enia ìwa-ika. 
9 Ironu wère li ẹ̀ṣẹ; irira ninu enia si li ẹlẹgàn. 
10 Bi iwọ ba rẹwẹsi li ọjọ ipọnju, agbara rẹ ko to nkan. 
11 Bi iwọ ba fà sẹhin ati gbà awọn ti a wọ́ lọsinu ikú, ati awọn ti a yàn fun pipa. 
12 Ti iwọ si wipe, wò o, awa kò mọ̀ ọ; kò ha jẹ pe ẹniti ndiwọ̀n ọkàn nkiyesi i? ati ẹniti npa ọkàn rẹ mọ́, on li o mọ̀, yio si san a fun enia gẹgẹ bi iṣẹ rẹ̀. 
13 Ọmọ mi, jẹ oyin, nitoriti o dara; ati afara oyin, ti o dùn li ẹnu rẹ: 
14 Bẹ̃ni ìmọ ọgbọ́n yio ri siọkàn rẹ: bi iwọ ba ri i, nigbana ni ère yio wà, a kì yio si ke ireti rẹ kuro. 
15 Máṣe ba ni ibuba bi enia buburu, lati gba ibujoko olododo: máṣe fi ibi isimi rẹ̀ ṣe ijẹ. 
16 Nitoripe olõtọ a ṣubu nigba meje, a si tun dide: ṣugbọn enia buburu yio ṣubu sinu ibi. 
17 Máṣe yọ̀ nigbati ọta rẹ baṣubu, má si ṣe jẹ ki inu rẹ ki o dùn nigbati o ba kọsẹ̀: 
18 Ki Oluwa ki o má ba ri i, ki o si buru li oju rẹ̀, on a si yi ibinu rẹ̀ pada kuro lori rẹ̀. 
19 Máṣe ilara si awọn enia buburu, má si ṣe jowu enia buburu. 
20 Nitoripe, ère kì yio si fun enia ibi; fitila enia buburu li a o pa. 
21 Ọmọ mi, iwọbẹ̀ru Oluwa ati ọba: ki iwọ ki o má si ṣe dàpọ mọ awọn ti nṣe ayidayida.    22 Nitoripe wàhala wọn yio dide lojiji, ati iparun awọn mejeji, tali o mọ̀ ọ!  Àfikún Ọ̀rọ̀ Ọlọ́gbọ́n Tẹ̀síwájú sí i    23 Wọnyi pẹlu ni ọ̀rọ awọn ọlọgbọ́n. Kò dara lati ṣe ojuṣãju ni idajọ. 
24 Ẹniti o ba wi fun enia buburu pe, olododo ni iwọ; on ni awọn enia yio bú, awọn orilẹ-ède yio si korira rẹ̀. 
25 Ṣugbọn awọn ti o ba a wi ni yio ni inu-didùn, ibukún rere yio si bọ̀ sori wọn. 
26 Yio dabi ẹniti o ṣe ifẹnukonu: ẹniti o ba ṣe idahùn rere. 
27 Mura iṣẹ rẹ silẹ lode, ki o si fi itara tulẹ li oko rẹ; nikẹhin eyi, ki o si kọ́ ile rẹ. 
28 Máṣe ẹlẹri si ẹnikeji rẹ lainidi: ki iwọ ki o má si ṣe fi ète rẹ ṣẹ̀tan. 
29 Máṣe wipe, bẹ̃li emi o ṣe si i, gẹgẹ bi o ti ṣe si mi: emi o san a fun ọkunrin na gẹgẹ bi iṣẹ rẹ̀. 
30 Mo kọja lọ li oko ọlẹ, ati lẹba ọgbà-ajara ẹniti oye kù fun: 
31 Si kiyesi i, ẹgún kún bo gbogbo rẹ̀, igbó si bo oju rẹ̀, iganna okuta rẹ̀ si wo lulẹ. 
32 Nigbana ni mo ri, mo si fi ọkàn mi si i gidigidi: mo wò o, mo si gbà ẹkọ́. 
33 Orun diẹ si i, õgbe diẹ, ikawọkòpọ lati sùn diẹ. 
34 Bẹ̃li òṣi rẹ yio de bi ẹniti nrìn; ati aini rẹ bi ọkunrin ti o hamọra ogun.;
                 
