 Yíyin OLUWA fún Oore Rẹ̀    1 Ẹ ma yìn Oluwa! Ẹ ma yìn, ẹnyin iranṣẹ Oluwa, ẹ ma yìn orukọ Oluwa. 
2 Ibukún li orukọOluwa lati isisiyi lọ ati si i lailai. 
3 Lati ila-õrun titi o fi de ìwọ rẹ̀ orukọ Oluwa ni ki a yìn. 
4 Oluwa ga lori gbogbo orilẹ-ède, ogo rẹ̀ si wà lori ọrun. 
5 Tali o dabi Oluwa Ọlọrun wa, ti o ngbe ibi giga. 
6 Ẹniti o rẹ̀ ara rẹ̀ silẹ lati wò ohun ti o wà li ọrun ati li aiye! 
7 O gbé talaka soke lati inu erupẹ wá, o si gbé olupọnju soke lati ori àtan wá; 
8 Ki o le mu u joko pẹlu awọn ọmọ-alade, ani pẹlu awọn ọmọ-alade awọn enia rẹ̀. 
9 O mu àgan obinrin gbe inu ile, lati ma ṣe oninu-didùn iya awọn ọmọ. Ẹ ma yìn Oluwa!;
                 
