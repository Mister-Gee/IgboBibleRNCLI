 Adura Ààbò    1 GBỌ́ ẹkún mi, Ọlọrun; fiye si adura mi. 
2 Lati opin aiye wá li emi o kigbe pè ọ, nigbati o rẹ̀ aiya mi, fà mi lọ si apata ti o ga jù mi lọ. 
3 Nitori iwọ li o ti nṣe àbo fun mi, ati ile-iṣọ agbara lọwọ ọta nì. 
4 Emi o joko ninu agọ rẹ lailai: jẹ ki emi ri àbo ni iyẹ-apa rẹ. 
5 Nitoripe iwọ,Ọlọrun, li o ti gbọ́ ẹjẹ́ mi: iwọ ti fi ogún awọn ti o bẹ̀ru orukọ rẹ fun mi. 
6 Iwọ o fa ẹmi ọba gùn: ati ọjọ ọdun rẹ̀ bi atiran-diran. 
7 On o ma gbe iwaju Ọlọrun lailai; pèse ãnu ati otitọ, ti yio maṣe itọju rẹ̀. 
8 Bẹ̃li emi o ma kọrin iyìn si orukọ rẹ lailai, ki emi ki o le ma san ẹjẹ́ mi li ojojumọ.;
                 
